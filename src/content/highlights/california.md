---
titolo: California
autore: Francesco Costa
---

dato che ogni compravendita comporta una rivalutazione degli immobili, vendere una casa per comprarne un’altra in California è molto svantaggioso, così come costruirne di nuove: e quindi, mentre il motore economico e demografico della California continuava ad allargarsi, il mercato si è progressivamente atrofizzato.

Il risultato è stato un aumento impressionante e generalizzato dei prezzi, sia per chi vuole affittare sia per chi vuole comprare, con una cascata di conseguenze ulteriori: le coppie hanno iniziato a rinviare il matrimonio o la scelta di fare dei figli molto più di quanto accada nel resto degli Stati Uniti,

La stessa casa che a San Francisco costa più di 1 milione di dollari, a Fort Worth, in Texas, ne costa 260.000: e magari dista dieci minuti dal posto di lavoro anziché tre ore. C’è chi affitta una villa con giardino in Arizona per la stessa cifra che spendeva in un bilocale a Los Angeles. C’è chi vende una casa in California e ne compra tre in Idaho.

Dato che questo pendolarismo di massa produce un traffico inimmaginabile, le città hanno introdotto delle corsie preferenziali per le auto con a bordo più di una persona, le chiamano «Carpool Lane» oppure «Hov Lane», che sta per «High-Occupancy Vehicle Lane»: un’altra idea ispirata dalle migliori intenzioni che sembra aver peggiorato le cose. Muovendosi su un territorio così grande e così lentamente, farlo in due o in tre per raggiungere destinazioni diverse comporta passare nel traffico ancora più tempo, e partire ancora più in anticipo, e aumentare i rischi di arrivare in ritardo per via di un incidente o un ingorgo inaspettato: quindi le auto che occupano le corsie preferenziali il più delle volte sono pochissime, mentre le carreggiate per tutte le altre macchine sono ulteriormente ristrette. La disperazione è tale che ogni tanto qualcuno viene fermato sulle preferenziali con a bordo un pupazzo o un manichino nel sedile del passeggero, nell’estroso tentativo di ingannare la polizia stradale e risparmiare mezz’oretta.

Questa cultura, unita a un certo disinteresse per l’opprimente sacralità del passato, della famiglia e della tradizione, genera innovazione e mobilità sociale, e soprattutto contribuisce ad accelerare il ritmo con cui avvengono cambiamenti socioeconomici che altrove richiedono secoli o semplicemente non avvengono, si pensi per esempio al nostro immutabile divario tra Nord e Sud.

Le reti sociali e familiari sono più deboli delle nostre, e la geografia di un paese gigantesco e poco densamente popolato non migliora le cose. Gli strumenti di welfare sono imparagonabili ai nostri – sussidi, cassa integrazione, eccetera – e le leggi tutelano la proprietà privata più di quanto proteggano le persone fragili della società. L’inevitabile risultato è che se dalle nostre parti siamo abituati a pensare che vivere per strada sia la tappa finale di una lunga discesa verso il basso fatta di sfortune, umiliazioni e fallimenti, negli Stati Uniti è tutto estremamente più semplice.

Secondo Safe Parking LA, un’organizzazione non profit che ha collaborato alla creazione del programma, a Los Angeles oltre 15.000 persone dormono ogni notte dentro la propria macchina.

Secondo Safe Parking LA, un’organizzazione non profit che ha collaborato alla creazione del programma, a Los Angeles oltre 15.000 persone dormono ogni notte dentro la propria macchina. Ma c’è di più: si stima che un quarto dei senzatetto negli Stati Uniti abbia un lavoro a tempo pieno.

Invece di costruire una fitta rete di centri di assistenza e ricoveri notturni appoggiandosi anche al lavoro di organizzazioni non profit, come ha fatto lo Stato di New York, le città californiane hanno adottato una politica molto diversa: tollerare la presenza delle persone senzatetto sui marciapiedi – a San Francisco e a Los Angeles è quasi impossibile non trovarne nel proprio raggio visivo: sempre, ovunque – ma spingerne progressivamente la gran parte in alcune specifiche zone, nel vano tentativo di allontanare la miseria delle loro vite dagli occhi dei residenti.

«Il presidente Nixon aveva due nemici politici: la sinistra pacifista e i movimenti per i diritti civili. Sapevamo che non potevamo rendere illegale essere contro la guerra in Vietnam o essere neri, ma spingendo l’opinione pubblica ad associare gli hippie alla marijuana e i neri al crack, e associando entrambi i gruppi all’aumento della criminalità, saremmo riusciti a disgregare quelle due comunità.

la scoperta di Boggs non restò a lungo un segreto: le aziende del settore scoprirono in fretta che a Los Angeles si poteva girare con rapidità e con comodità, senza che intere produzioni si ritrovassero schiave delle previsioni del tempo; i collegamenti con il resto del paese e del mondo erano ottimi, lo spazio sembrava infinito. Gli studios e le case di produzione si stabilirono inizialmente nella parte settentrionale della città, una zona di campagna chiamata Hollywood dove una società di sviluppo immobiliare stava pubblicizzando i suoi investimenti anche attraverso una grossa scritta sulla collina che sormontava il quartiere: HOLLYWOODLAND. La scritta diventò rapidamente uno dei simboli della città e soprattutto dell’industria del cinema,

noleggiare un furgone da trasloco per le tratte dalla California verso est costa dieci volte l’affitto dello stesso furgone per andare nella direzione opposta.
