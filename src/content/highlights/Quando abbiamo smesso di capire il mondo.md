---
tipologia: libri
titolo: Quando abbiamo smesso di capire il mondo
autore: Benjamín Labatut
anno: 2022
---

La tossicodipendenza di Göring non era un fatto eccezionale: praticamente tutte le truppe della Wehrmacht ricevevano metanfetamine come parte della razione. Vendute con il marchio Pervitin, i soldati le usavano per mantenersi svegli per settimane, completamente fuori di sé, alternando furore maniacale a letargia.

Negli ultimi mesi di guerra un’ondata di suicidi annientò la Germania. Solo nell’aprile del 1945, a Berlino si diedero la morte tremilaottocento persone.

Lo stesso desiderio di morte s’impossessò dei vertici del nazismo: si suicidarono cinquantatré generali dell’Esercito,

Nel 1907 Haber fu il primo a estrarre azoto – la sostanza nutritiva di cui le piante hanno più bisogno per crescere – direttamente dall’aria. In questo modo risolse da un giorno all’altro il problema della scarsità di fertilizzanti, che all’inizio del XX secolo rischiava di provocare una carestia globale come non si era mai vista. Non fosse stato per Haber, centinaia di milioni di persone, che fino allora per concimare i terreni si erano serviti di sostanze naturali come il guano e il salnitro, sarebbero morte di fame.

Nei secoli precedenti, la domanda insaziabile proveniente dall’Europa aveva indotto orde di inglesi a viaggiare fino in Egitto per saccheggiare le tombe dei faraoni, non in cerca di oro, tesori o reperti antichi, ma dell’azoto contenuto nelle ossa delle migliaia di schiavi con cui i re del Nilo si facevano seppellire per farsi servire anche dopo la morte.

Il processo Haber-Bosch fu la scoperta chimica più importante del XX secolo: raddoppiando la quantità di azoto disponibile, generò l’esplosione demografica che, in meno di cent’anni, permise alla popolazione umana di crescere da 1,6 a sette miliardi di persone.

Il mondo moderno non esisterebbe senza l’uomo che «fece il pane dall’aria», per usare le parole dei giornalisti di allora, anche se il fine immediato della sua miracolosa scoperta non era nutrire le masse affamate, ma fornire alla Germania la materia prima di cui aveva bisogno per continuare a fabbricare esplosivi e polvere da sparo durante la prima guerra mondiale, dopo che la flotta inglese aveva bloccato la sua via di accesso al salnitro cileno. Grazie all’azoto di Haber il conflitto europeo si protrasse per altri due anni, col risultato che il numero delle vittime crebbe di svariati milioni in entrambi gli schieramenti.

Einstein non riusciva a credere di avere fra le mani la soluzione. Sapeva che quei risultati sarebbero stati determinanti per risvegliare l’interesse della comunità scientifica verso la sua teoria, che fino a quel momento aveva suscitato ben poco entusiasmo, in gran parte per via della sua complessità. Ormai si era rassegnato all’idea che nessuno sarebbe stato in grado di risolvere le sue equazioni in modo soddisfacente, almeno finché lui fosse stato in vita. Che Schwarzschild ci fosse riuscito tra colpi di mortaio e nubi di gas tossico era un vero miracolo: «Non avrei mai immaginato che qualcuno potesse formulare la soluzione al problema tanto facilmente!»

Secondo i calcoli di Schwarzschild, in quel caso lo spazio e il tempo non si alteravano: si laceravano. La stella diventava sempre più compatta e la sua densità aumentava a dismisura. La forza di gravità cresceva a tal punto che lo spazio si curvava infinitamente, chiudendosi su se stesso. Il risultato era una voragine senza fine, separata per sempre dal resto dell’universo. La chiamarono «la singolarità di Schwarzschild».

Secondo i calcoli di Schwarzschild, in quel caso lo spazio e il tempo non si alteravano: si laceravano. La stella diventava sempre più compatta e la sua densità aumentava a dismisura. La forza di gravità cresceva a tal punto che lo spazio si curvava infinitamente, chiudendosi su se stesso. Il risultato era una voragine senza fine, separata per sempre dal resto dell’universo. La chiamarono «la singolarità di Schwarzschild». All’inizio lo stesso Schwarzschild ripudiò quel

Nel 2010 il suo amico Luc Illusie ricevette una lettera da Alexander che conteneva una «dichiarazione di non pubblicazione». Nella dichiarazione, Grothendieck proibiva qualsiasi vendita futura delle sue opere ed esigeva che tutti i suoi testi fossero ritirati dalle biblioteche e dalle università. Minacciava chiunque provasse a vendere, stampare o diffondere i suoi scritti, inediti o meno. Voleva distruggere la propria autorità, dileguarsi in silenzio, cancellare fino all’ultima traccia di sé. «Fate scomparire tutto, per sempre!».

Ogni mattina, a colazione (al di fuori delle discussioni ufficiali), Einstein poneva i suoi rompicapi, e ogni sera Bohr arrivava con la soluzione al problema. Il duello tra i due dominò il congresso e divise i fisici in due fazioni inconciliabili, ma l’ultimo giorno Einstein capitolò. Non era riuscito a trovare una sola incoerenza nei ragionamenti di Bohr. Accettò la sconfitta suo malgrado e condensò tutto il suo odio verso la meccanica quantistica in una frase che negli anni a venire avrebbe ripetuto spesso, e che, prima di andarsene, sputò in faccia al danese: «Dio non gioca a dadi con l’universo!».

Einstein divenne il più acerrimo nemico della meccanica quantistica. Innumerevoli furono i suoi tentativi di trovare la strada per tornare a un mondo oggettivo,

È un vero cocktail di pensieri incoerenti» scrisse a un amico.

Anche Schrödinger finì per odiare la meccanica quantistica. Ideò un elaborato esperimento mentale, un Gedankenexperiment, che dava come risultato una creatura apparentemente impossibile: un gatto che era vivo e morto allo stesso tempo. Voleva dimostrare l’assurdità di questo modo di pensare. Il gruppo di Copenaghen disse a Schrödinger che aveva ragione: il risultato non era solo assurdo, era anche paradossale. Ma era giusto. Il gatto di Schrödinger, come qualsiasi particella elementare, era vivo e morto (almeno finché non lo si fosse misurato), e così il nome dell’austriaco rimase per sempre associato al fallito tentativo di smentire le idee che egli stesso aveva concorso a formulare.

Heisenberg fu nominato professore all’Università di Lipsia all’età di venticinque anni, il più giovane nella storia della Germania. Nel 1932 vinse il Premio Nobel per la creazione della meccanica quantistica, e nel 1939 il governo nazista gli diede ordine di indagare la fattibilità di costruire una bomba atomica; dopo due anni concluse che un’arma di quel tipo non fosse alla portata della Germania né di uno qualunque dei suoi nemici – non durante la guerra, almeno –, e non riuscì a credere alla notizia dell’esplosione nel cielo di Hiroshima.

nemmeno gli scienziati capiscono più il mondo. Prenda la meccanica quantistica,

nemmeno gli scienziati capiscono più il mondo. Prenda la meccanica quantistica, per esempio, la gemma sulla corona della nostra specie, la teoria fisica più precisa, più bella e di più vasta portata che sia mai stata concepita. Sta alla base di Internet, dei telefoni cellulari che dominano la nostra vita, e offre la promessa di un potere digitale paragonabile solo all’intelligenza divina. Ha trasformato il nostro mondo fino a renderlo irriconoscibile. Sappiamo come usarla, funziona per una sorta di miracolo, e tuttavia su questo pianeta non c’è una sola anima, viva o morta, che la capisca veramente.
