---
tipologia: libri
titolo: Sotto lo stesso cielo
autore: Giulia Pompili
anno: 2022
---

per essere wagyū una mucca deve essere nata in Giappone da manzi giapponesi: per mantenere l’unicità della razza autoctona e quindi un sostanziale monopolio, Tōkyō non esporta mai i manzi vivi: il loro materiale genetico è una specie di segreto industriale. Ma negli anni il business è diventato molto attraente, e ogni tanto qualcuno si fa arrestare tentando di oltrepassare il confine con ovuli e sperma di wagyū

quasi tutte le case giapponesi sono dotate di furo, la vasca da bagno in cui ci si immerge dopo essersi lavati, per rilassarsi.

L’acqua purifica, qualunque cosa abbiate combinato, e questo è tutto. Ovviamente è una semplificazione, c’è chi vive la religione in modo molto diverso e molto più serio, e anticamente – quando era appunto la religione di Stato – le regole dello shintō erano più ferree, anche sull’alimentazione (per esempio era vietato mangiare la carne di mammiferi). Poi è rimasta soprattutto la forma: i riti del Trono del Crisantemo, le arti marziali, i matzuri, cioè le meravigliose feste dedicate ai kami che sono un po’ spirituali un po’ sagra di paese.

C’è un detto che dice che un giapponese nasce shintoista, cresce cristiano e muore buddhista. Da bambini si seguono i riti shintō, con la prima visita al tempio che si fa a circa un mese dalla nascita, poi a tre, cinque e solo per le bambine anche a sette anni, poi, a vent’anni, c’è il rito di passaggio alla maggiore età, e la festa collettiva del Seijin no hi – che per due anni di seguito è stata cancellata a causa della pandemia, con famiglie a pezzi per i kimono, gli abiti tradizionali, già noleggiati e pagati: costano una follia. Finite le tradizioni shintō, non è escluso che questi ragazzi si sposino con una cerimonia cristiana. Moltissimi poi, per le esequie scelgono il rito buddhista, che a differenza dello shintoismo assicura la reincarnazione, quindi la vita oltre la morte. La coesistenza di queste due religioni in Giappone è quello che gli accademici chiamano sincretismo religioso in Asia orientale.

I media giapponesi sono abbastanza confusi da un presidente americano che non conosce il Giappone, le regole del trattato di mutua difesa, e altri elementi indispensabili per la diplomazia.

Il trucco per fare affari con la Cina è non fidarsi mai, mi fa capire il funzionario. Una cosa che ho sentito dire spesso anche dai funzionari di Taiwan.

ultimamente, l’esenzione è stata allargata alle popstar. O meglio, solo ad alcune popstar, in particolare i BTS – forse non li conoscete, ma sono la band più ricca e famosa del mondo, e sì, sono un gruppo K-pop, cioè fanno pop sudcoreano. Questi giovani idols, come si chiamano i giovani artisti che sbancano nel mondo dello spettacolo controllati da società-colossi dell’intrattenimento, secondo la regola vigente avrebbero dovuto fermarsi per almeno un anno e mezzo per cominciare il servizio di leva: niente concerti, niente registrazioni, niente incontri con i fan. In pratica il gruppo che macina milioni sarebbe andato in pensione. Dopo vari dinieghi, alla fine il governo è stato costretto ad approvare all’ultimo momento una legge ad hoc, ribattezzata la «BTS law», per permettere a quella macchina da soldi di continuare a marciare. Ma le eccezioni sono ancora pochissime,

la Corea del Sud è il paese con l’opinione pubblica più attiva del mondo. La libertà di manifestazione è un’ossessione maniacale, che coinvolge tutti e deriva forse da un passato non proprio democratico del paese che, come la Cina di Piazza Tienanmen, ha avuto le sue proteste represse nel sangue: il massacro avvenne il 18 maggio 1980 nella città meridionale di Gwangju.

È un momento che ha segnato per sempre la trasformazione democratica della Corea del Sud, studiato molto poco in Occidente. Fu una guerra civile di una penisola divisa, e di un paese diviso, Nord contro Sud, Stato contro civili, esercito contro studenti. Un numero imprecisato di morti, che oscilla tra i 171 certificati dai documenti del governo e i 2000 dichiarati dagli attivisti. Quello che accadde in quei dieci giorni del maggio 1980 ha profondamente cambiato la Corea del Sud, ma nonostante questo, fino a poco tempo fa, se ne parlava poco.

La storia della Lotte è molto simile a quella di moltissimi conglomerati sudcoreani, soprattutto per tre caratteristiche: la conduzione familiare, lo sviluppo negli anni Sessanta, la tentacolarità della struttura che arriva in settori diversissimi ma cruciali per l’economia di un paese.

La guerra di Corea è «la guerra dimenticata», una delle tragedie dell’era moderna che si studia di meno a scuola, specialmente in Europa, nonostante sia un evento fondante dei rapporti di forza dell’Asia orientale, e quindi del Secolo asiatico.

«Sui libri di storia c’è scritto che la guerra durò tre anni, perché nel 1953 fu firmato l’armistizio, ma in realtà i combattimenti furono soprattutto nel primo anno. E furono violentissimi»

Il 1972 è proprio l’anno in cui gli Stati Uniti iniziano a mollare la presa su Taiwan. Sono passati dodici anni dalla prima e unica visita dell’allora presidente Dwight D. Eisenhower a Taipei, durante la quale aveva dichiarato quello della Repubblica di Cina il solo governo cinese riconosciuto dalla Casa Bianca, e aveva anche impegnato l’America alla difesa militare dello Stretto di Formosa da ogni aggressione esterna. Per molti americani la figura di Chiang è da celebrare, perché è l’anticomunista per eccellenza, ma per molti altri è un leader autoritario non molto diverso da Mao che ha usato per troppo tempo i contributi economici e logistici statunitensi senza dimostrare particolare gratitudine. Dentro i corridoi del dipartimento di Stato c’è chi inizia a guardare a Pechino. E infatti tutto cambia il 21 febbraio, quando l’Air Force One del presidente americano Richard Nixon atterra per la prima volta nella capitale della Repubblica popolare, per l’inizio di una visita di una settimana che porterà la delegazione statunitense anche a Hangzhou e Shanghai. È il viaggio che cambia le sorti del mondo.

Gli Stati Uniti e altri alleati occidentali tentano una via alternativa, quella di riconoscere entrambe le Cine alle Nazioni Unite, una proposta che fallisce quasi subito. Il 25 ottobre l’Assemblea generale dell’ONU adotta la risoluzione 2758, approvata a maggioranza, che espelle «i rappresentanti di Chiang Kai-shek dal luogo che occupano illegalmente alle Nazioni Unite e in tutte le organizzazioni collegate», sostituendoli con quelli della Repubblica popolare cinese. La Cina prende posto nello scenario internazionale, e attraverso quella risoluzione per anni, anche più di recente, Pechino è riuscita a tenere fuori dalle Nazioni Unite – compresa l’Organizzazione mondiale della sanità – i rappresentanti di Taiwan.

nel 1983 la Corea del Nord aveva iniziato con le maniere forti. Il periodo del terrore anti-Olimpiadi comincia con un’operazione particolarmente drammatica.

Il 29 novembre il volo della Korean Air KAL 858, con centoquattro passeggeri e undici persone dello staff, decolla da Baghdad, in Iraq, ed è diretto a Seul. L’aeroplano, che aveva sulla fusoliera il logo di Seul 1988, viene fatto esplodere sul Mare delle Andamane.

soprattutto in Occidente, in generale, è finita quella tradizione dell’epoca bellica, o della Guerra fredda, per cui gli eventi sportivi erano usati per mostrare forza e orgoglio, e le imprese sportive erano trasformate in dimostrazioni di prestigio.

In Asia è tutto diverso: i Giochi olimpici sono soprattutto una gara di esposizione mediatica, che ha a che fare con l’indotto turistico, certo, ma soprattutto con la promozione di sé e la rivendicazione del proprio sistema come modello.

quando il cosplayer si toglie baffi, cappello e tuta, ecco che, contro ogni aspettativa, si rivela essere il primo ministro Shinzō Abe.

La comparsata di Shinzō Abe alla cerimonia conclusiva di Rio 2016, con tanto di cosplay, è il simbolo di tutto l’investimento fatto dalla politica giapponese per l’edizione dei Giochi del 2020. Le Olimpiadi della rinascita, del rilancio del Giappone, specialmente dopo il sorpasso economico della Cina e dopo la tragedia del terremoto, dello tsunami e dell’incidente nucleare di Fukushima del 2011.

Nel 2017 il suicidio è stata la prima causa di morte tra i giovani coreani, pressati da un sistema definito «cronico», che spinge all’inaccettabilità del fallimento e alla depressione.

È il cavolo cinese fermentato, che si prepara secondo una rigorosissima ricetta patrimonio dell’Unesco, e che è alla base praticamente di qualunque cosa commestibile in Corea. Su

Su qualunque tavola siate, a casa, al ristorante o al fast food, se mangiate coreano, la ciotolina di kimchi sul tavolo non manca mai, come accompagnamento del pasto o come ingrediente principale del piatto. Con il kimchi si condisce il riso, si fanno i pancake, le zuppe, gli stufati, si fanno i panini da McDonald’s (sorry, solo in Corea), si mette sulla carne, si mangia a colazione, pranzo e cena. È l’identità nazionale,

a Taiwan suggeriscono che «da quando è stato legalizzato sempre più persone accettano il matrimonio gay, compresi molti di coloro che in precedenza erano contrari all’idea».
